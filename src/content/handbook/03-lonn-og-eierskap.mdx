---
title: 'Lønn og eierskap'
order: 3
---

import Prose from '@/components/Prose.astro';

<Prose align="left" wide="true">
  <h3 id="lonn-og-lonsmodell">Lønn og lønnsmodell</h3>
  <p>
    I kynd praktiserer vi – foreløpig – flat lønn på 1 MNOK i året, uavhengig av ansiennitet og
    senioritet. Denne avgjørelsen er ikke skrevet i stein, men så langt har vi ikke sett behov for å
    endre oppsettet.
  </p>
  <p>
    Vi har helt bevisst unngått en provisjonsbasert lønnsmodell. Kynd er tuftet på gjensidig
    solidaritet, hvor alle sitter i samme båt. Det betyr at vi deler risikoen for at noen sitter på
    benk, i stedet for at den risikoen tilfaller arbeidstakeren direkte gjennom en vesentlig
    lønnsreduksjon. På samme måte betyr det også at det er selskapet, og ikke den ansatte, som tar
    risikoen for fluktuasjoner i markedet, i stedet for ved provisjon hvor arbeidsgiver reduserer
    sin lønnskostnad betraktelig.
  </p>
</Prose>

<Prose align="left" wide="true">
  <h3 id="overtid">Overtid</h3>
  <p>
    Vi har foreløpig ingen ordning om overtid i Kynd. Å bygge selskapet er en «joint effort» som vi
    leverer til etter beste evne og kapasitet.
  </p>
  <p>Se også [utbytte](#utbytte).</p>
</Prose>

<Prose align="left" wide="true">
  <h3 id="pensjon">Pensjon</h3>
  <p>
    Vi skal alle bli gamle etterhvert. Pensjon er viktig, slik at du kan leve så godt som mulig når
    du er grå i hårene (hvis du fortsatt har hår).
  </p>
  <p>
    Vår pensjonsleverandør er [Duvi](https://duvi.no/). Vi setter av 7 % opp til 12 G, og 7 % over
    12 G til din pensjon.
  </p>
</Prose>

<Prose align="left" wide="true">
  <h3 id="eierskapsmodell">Eierskapsmodell</h3>
  <p>
    Bærende prinsipp for eierskapsmodellen vår er at ingen kompanjong i Kynd skal ha rett til å eie
    mer av selskapet enn andre kompanjonger.
  </p>
  <p>
    Alle ansatte i Kynd får tilbud, og oppfordring, om å kjøpe 1/n-del av aksjene i selskapet, hvor
    n er antall kompanjonger. Kynd er behjelpelig med finansiering, så et medeierskap ikke skal
    medføre unødvendig økonomisk belastning for kompanjongen.
  </p>
  <p>
    For å ha en forutsigbar prismodell for aksjene, følger vi formuesverdien til selskapet. I følge
    Skatteetaten er formuesverdien 80 % av egenkapitalen.
  </p>
  <p>
    Inntil vi når en viss størrelse, vil all omsetting av aksjer foregå ved at eksisterende
    kompanjonger selger en del av sin aksjebeholdning til den nyervervede kollegaen. Dette gir både
    litt økonomisk uttelling for eksisterende kompanjonger, og et insentiv for at vi skal bli flere
    på en bærekraftig og trivelig måte.
  </p>
</Prose>

<Prose align="left" wide="true">
  <h3 id="utbytte">Utbytte</h3>
  <p>
    Delt og likt eierskap betyr likt utbytte for alle kompanjonger. Utbytte er vårt verktøy for å
    holde egenkapitalen, og dermed også aksjeprisen, til selskapet på et nivå som gir trygg og
    forutsigbar drift av selskapet uten at det er umulig for nye kompanjonger å erverve full
    aksjepost i selskapet.
  </p>
  <p>
    Siden vi har en lønnsmodell som er fristilt fra faktureringsgrad, og dermed øker risikoen for
    selskapet når markedet er vanskelig, betyr det at vi trenger en solid buffer. Det er like fullt
    vårt mål å utbetale et lite utbytte i trange tider, og solid utbytte når sjappa går så det
    suser.
  </p>
  <p>
    Langsiktig ønsker vi å holde egenkapitalen i selskapet på rundt 300-350 kNOK per ansatt. Alt
    overskytende utbetales til eierne som utbytte etter styrets anbefaling, og vedtas i en
    ekstraordinær generalforsamling mot slutten av året.
  </p>
  <p>Alle kompanjonger har rett til utbytte, uavhengig av tidspunkt på året for ansettelse.</p>
</Prose>
